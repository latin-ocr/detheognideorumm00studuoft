⁷ :36 ⁷

Atque simili tabula composita iam a. 1878 Hermannus Schneidewin (,.de syllogis
Theognideis“ pag. 9 sqq. in Dissertationum Philologicarum Argentoratensium vol. Ι), quem
ego olim Argentorati inter carissimos habui discipulOS, conclusit librum Theognideorum α’

’ ‘ex duabus syllogis consutum atque posterioris syllogae initium inter v. 878 etv. 1038

statuendum esse. Qua opinione plurimas difficultates feliciter tolli apparet. Nec
tamen omnes viri docti H. Schneidewino adstipulati sunt. Nam neque quo loco inter
versum 878 et 1038 initium posterioris syllogae statuendum esset, indagavit et remanebant
etiam admissa Schneidewiniana partitione paucae distichorum repetitiones intra utramque
syllogam, quae non explicari posse videbantur nisi per artificiosas quasdam argumentationes.
Intra priorem enim syllogam Schneidewinianam (v. 1—878 vel v. 1-1038) repetuntur haec
tria disticha: 115.116 = 643.644; 209210 = 3322-1’ (in uno codice A; non in 0, cuius
librarius cum priorem locum memoria teneret, molestam iterationem nescio an consulto
evitaverit); 211.212 = 509.510. Intra posteriorem autem syllogam (v. 879-1220 vel
10382- 1220) molesta est horum duorum distichorum repetitio: 1095.1096 = 11602-b;
1105.1106 = 1164g-h.

At quam facile ex 10015 parallelis olim in margine adscriptis haec quinque disticha
in codicum A et O archetypum irrepere potuerint, collata simili aliorum scriptorum con-
dicione manifestum est. Ego inde ab anno 1873 exempli gratia hanc mihi enotavi viam
ad eius collectionis, quae Theognideorum βιβλίον α’ vocatur, originem explicandam, eamque
dudum cum discipulis meis communicavi. Suspicor igitur librum Theognideorum α’ exa
duobus florilegiis elegiacis, quae olim prorsus separata circumferebantur, casu a librario
archetypi codicum, quotquot hodie supersunt, omnium conglutinatum esse: altero longiore
et in fine, ut videtur, mutilatO, altero breviore et in initio, ut videtur, ac fortasse etiam
in fine mutilato. Itaque sedulo distinguendi mihi videntur:

1) duo viri docti antiqui, quorum uterque ex poetis Graecorum elegiacis sen-
tentiosis ac maxime ex Theognide florilegium condidit. Horum florilegiorum a) unum
hodie superest servatum multo maiore parte libri Theognideorum α’, sed fortasse in fine
ideo mutilatum, quia in eo huius florilegii exemplo, unde archetypus codicum, qui hodie
supersunt, omnium descriptus est, ultima folia perierant3 b) alterum hodie superest ser-
vatum minore parte libri Theognideorum α’ (1. 6. exitu eius libri), sed fortasse in initio
ideo mutilatum, quia in eo huius florilegii exemplo, unde archetypus codicum, qui hodie
supersunt, omnium descriptus est, prima folia perierant (fortasse etiam in fine huius
florilegii aliquot folia perierant). ,

’ 2) librarius recentior, qui florilegium a in fine mutilatum et florilegium b in
initio mutilatum ita consuit, ut duos et diversos libros in unum se coniunxisse ignoraret.
Inde archetypus codicum, quotquot supersunt, omnium originem duxit.

De florilegiorum autem forma haec conicio, quae quamquam incerta atque exempli
gratia a me proposita sunt, tamen sufficere arbitror ad eorum opinationem refellendam,
qui ex versuum repetitionibus parum probabilia de origine Theognideorum statuerunt:

Itaque videtur mihi liber Theognideorum α’, qualis in codicibus manu scriptis
circumfertur, ad quattuor quiniones sive πεντάδια redire, ex quibus tres prius florilegium

